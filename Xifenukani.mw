{{Byala|
| Vito = Xifenukani
| Xifaniso = Coats of arms of None.svg
| Muxaka = Byala bya Xintu
| Byi endliwa hi = Mati; Madleke yo bava ngopfu
}}
'''Xifenukani''' i byalwa lebyi endliwaka hi madleke yo bava ngopfu. I byalwa lebyi endliweke hi ku pfuva vuswa byi swekiwa byi pyapyara. Muhlovo wu fana na [[muqombhoti]]. Ku hambana ka wona na muqombhoti hileswaku, xifenukani xi endliwa namuntlha mundzuku wu nwiwa, kasi muqombhoti wu heta vhiki wa ha swekiwa. Xifenukani xi rhandza hi vakhalabye na vakhegula..<ref name=":0">{{Cite journal|last=Nukeri|first=Emilinah Reginah|date=2012|title=Nkanelo wa yin'wana ya mindhavuko ya ririmi ra Vatsonga/Machangana hi ku kongomisa eka swakunwa swa ndhavuko|url=http://ul.netd.ac.za/bitstream/handle/10386/1135/Nukeri_er_2012.pdf?sequence=1|journal=University of Limpopo|volume=|pages=|via=}}</ref>

==Maswekelo==
Xifenukani xi endliwa hi ku pfuva vuswa u kandzela hi comela, kutani swi vila swi vuriwa leswaku i madleke. Madleke lawa ya tshikiwa ya vila ku kondza ya bava ya nga ha nweki hikuva ya hetile masikunyana. Ku suka kona musweki a tshivela ndzilo u tseleka madleke hi poto ya vila. Loko ya sungula ku phyaphyarha u ta ma phula leswaku ya ta hola.Loko swi horile musweki a
chela comela a hakasela swi kondza swi hlangana.Loko swi hanganile kahle a swi veka swi etlela ku fika mundzuku ka kona.<ref name=":0" />

Hi siku leri landzelaka musweki u teka sefo ya byalwa ahluta a cheletela emakhuwanini, ku suka kona byi cheriwa emajomeleni hi ndzheko, ivi byi nwiwa. Vito leri ra xifenukani ri tumbuluke eka ku va byalwa lebyi byi hundzukile ku suka eka madleke byi hundzuka byalwa.<ref name=":0" />

== Mintshaho ==
{{Reflist|30em}}
{{Byala bya Xichangana}}
[[Category:Byala]]
[[Category:Byala bya Xichangana]]
