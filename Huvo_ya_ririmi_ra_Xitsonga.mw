'''Huvo ya ririmi ra Xitsonga''' (Xitsonga language board), i huvo leyi ayi rhangela no kongomisa vutsari na tidyondzo ta ririmi ra Xitsonga kusukela hi lembe ra 1938 kuya eka lembe ra 1994.<ref name=":0">{{Cite journal|last=Masunga|first=Sarah Hlekani|date=14 Dec 2007|title=Language management in South Africa : a case study of the Xitsonga Language Board|url=http://hdl.handle.net/2263/30361|journal=|publisher=University of Pretoria|volume=|pages=37 - 74|via=}}</ref> Hilembe ra 1995, huvo leyi kuhlanganisa na tihuvo ta tindzimi tin'wana ta tiko, ti hangalasiwile naswona kusimekiwa Huvo ya tindzimi ta tiko ra Afrika Dzonga (PANSALB).<ref name=ph1>"[https://www.gov.za/sites/default/files/gcis_document/201409/22093j0.pdf Board Notice 45 of 2001: Xitsonga Language Body]" (March 2011) - '''Government Gazette'''- No. 22093, page 83. Retrieved 05 April 2019</ref> Ntirho wa huvo leyi akuri ku kongomisa na kulangutela tindlela leti ririmi ra Xitsonga ritirhisiwaka hi ximfumo, ngopfungopfu eka kutsala na kukandziyisa matsalwa na tibuku kuhlanganisa na vuhundzuluxeri. Kuve na swivilelo swohlaya mayelana na vuswikoti bya ku fikelela tipakani leti huvo yi tivekeleke tona.<ref name=":0" />

==Matimu ya vulanguteri bya ririmi ra Xitsonga==
===1875 - 1938: Varhumiwa vakereke ya Swisi===
Varhumiwa va kereke ya Swisi va hoxe xandla eka matshalatshala yo aka no simeka matsalele ya ririmi ra Xitsonga. Varhumiwa lava vasimekile mapeletele ya Xitsonga vathlela va tsala tibuku ta swiletelo leti tirhisiweke kudyondzisa eswikolweni swavurhumiwa. Vafundhisi Berthoud na Creux, vafikile va tshama exikarhi ka rixaka ra Vatsonga eka lembe ra 1873 naswona va hundzuluxile Bhibhele na tinsimu ta vukhongeri eka ririmi ra Xitsonga varikarhi va pfuniwa hi n'wanuna wa muchangana loyi a a tiviwa hi ra Zambiki, loyi a a vulavula Xitsonga xa Xinkuna.

Buku yo sungula kukandziyisiwa hiririmi ra xitsonga kuve '''''Buku ya Tšikwembo tšinwe ni Tisimo ta Hlengeletano''''' (1883), ivi ku landzela tin'wana tibuku ta vukhongeri. Varhumiwa vatikarhatile ku aka ririmi ra Xitsonga leswaku riva ririmi leritsariwaka, naswona vaxopaxope xivumbeko xa ririmi kuya hi mavulavulele na mapeletelo ya kona. Varhumia vatsarile no tirhisa tibuku leti landzelaka kuletela tidyondzo hi ririrmi ra Xitsonga:

:# '''''Elementary grammar of the Thonga/Shangaan language''''' - yitsariwe no kandziyisiwa hi H.A. Junod hi lembe ra 1907.
:# '''''Shangaan grammar''''' - yitsariwe no kandziyisiwa hi H. Berthoud hi lembe ra 1908.
:# '''''Vuvulavuri bya Xitsonga yinga milawu ya mavulavulele ya Xitsonga'''''  - yitsariwe no kandziyisiwa hi H.A. Junod hi lembe ra 1929.

Hakunene, vuleteri na tidyondzo ta vatsonga a ti kongomisiwa hi varhumiwa kufikela eka lembe ra 1938 loko kuta simekiwa huvo ya ririmi ra Xitsonga ehansi ka ndzawulo ya dyondzo ya Transvaal.

===1938 - 1955: Huvo ya ririmi ra Xitsonga===

===1955 - 1977: Komiti ya ririmi ra Xitsonga===

===1978 - 1994: Huvo ya ririmi ra Xitsonga===

===1994 - Sweswi: Huvo ya tindzimi ta Afrika Dzonga===

==Mintshaho==
{{Reflist|1}}

[[Category:Xitsonga]]
