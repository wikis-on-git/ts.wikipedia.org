
'''Pitori''', i rin'wana ra madoroba - nkulu manharhu ya Afrika Dzonga, leri tirhaka tanihi ntsindza wa rhavi leri rhangelaka ra hulumendhe, naswona tanihi muamukeri wa vayimeri hinkwavo va matiko mambe eAfrika Dzonga. (Doroba ra Kapa i ntsindza wa ku veka nawu nakambe Bloemfontein yiva ntsindza wa ku avanyisa.)

Pitori ri tsemakanya nambu wa Apies naswona riololokela evuxeni bya xintshabyana xa Magaliesberg. Yi na ndhuma tanihi doroba ra dyondzo ni ntsindza wa vulavisisi, laha yi rhurheleka eYunivhesiti ya Tshwane ya Thekinoloji (TUT), Yunivhesiti ya Pitori (UP), Sefako Magatho Health Science University (SMU), Yunivhesiti ya Afrika Dzonga (UNSA), Huvo ya Sayense ni Vulavisisi bya tinkomponi (CSIR), ni Vandla ra Sayense ra Vanhu. Yi tlhela yi rhurhela Nsimeko wa vulavisisi bya tiko na Ndzawulo wa Mimpimanyeto wa Afrika Dzonga. Hi 2010 a ku ri rin'wana ra madoroba lawa rhurheleka xidlodlo xa misava xa bolo ya milenge xa FIFA hi lembe ra 2010. Pitori i doroba ra vu nhungu hi ku fuma e tikweni-nkulu ra Afrika, kasi i ra vumune hi ku fuma e Afrika Dzonga.

Pitori i xiphemu xa le xikarhi xa masipalankulu wa doroba ra Tshwane leri vumbiweke hi ku hlanganisiwa ka khale ka valawuri vo hlayanyana va kwalaho, ku katsa na Centurion na Soshanguve. Van'wana va ringanyete leswaku ku cinciwa vito ra ximfumo ku suka Pitori ku ya eTshwane, leswi vangeke njhekanjhekisano wale rivaleni.

Pitori yi tshuriwe vito ku suka eka Andries Pretorius, loyi a a ri un'wana wa va rhangeri va mabunu, kasi van'wana vaaki va Afrika Dzonga minkarhi yin'wana va ri vitana "Doroba ra minsinya ya Jacaranda," hikwalaho ka magidi ya mirhi leyi byariweke eswitarateni swa yona ni le mintanga ya swona.
