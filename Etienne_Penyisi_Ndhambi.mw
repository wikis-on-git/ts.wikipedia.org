{{Person|
| Vito = E.P Ndhambi
| Xifaniso = E.P. Ndhambi.png
| Ntirho = Mutsari
| Siku ro velekiwa = 9 Hukuri hi 1912
| Ndhawu yo velekiwa = Mudabula, Limpopo
}}

'''Etienne Penyisi Ndhambi''' u velekiwile hi ti 09 ta Hukuri hi 1912 etikweni ra ka Mudabula. A ari mutsari wa tibuku ta xitsonga leti hlanganisaka swiphato, swithlokovetselo na tinovele to hlaya, naswona utiveka ngopfu hi novhele ya yena leyi ayitsheke ''"Mambuxu"''. U tlakusile ta ririmi ra Xitsonga hi ku va xirho xa Xitsonga Langauge Board ku sukela hi 1960 ku fikela 1972. U tekiwa tani hi un'wana wa vatswari va matsalwa ya xitsonga naswona u gingirikele matswalwa ya Xitsonga kuya fikela emakumu ka vutomi bya yena laha misaveni.

Tatana Ndhambi a a tekanile na Hendrika “N’wa Abel” Makaukau, naswona Vukati bya vona byi katekisiwile hi majaha ya ntlhanu na tintombhi timbirhi.

==Matimu==
U dyondzile exikolweni xa Valdezia emelembeni ya va makume-nharhu, hi leswaku hi va (1930’s). 

Ku suka eValdezia, u yisile tidyondzo takwe ekhale ka Lemana Training Institution ku ya dyondzela ku va mudyondzisi. Xikolo lexi a xi fambisiwa hi kereke ya Swiss Mission eAfrika Dzonga. U hetile ku dyondzela vudyondzisi hi lembe ra 1937. U dyondzisile exikolweni xa Valdezia nkarhinyana. U tlakusiwile ku va nhloko ya xikolo xa Tlangelani eka Mudabula hi 1941. U yisiwile hi valawuri va swa dyondzo nkarhi wolowo ku ya va nhloko ya xikolo eka Mashamba ku sukela 1942 ku fikela 1944. Ku sukela 1945 ku fikela 1958 u vile nhloko ya xikolo xa Ribolla. Hi 1959 u tlakusiwile a va mukamberi wa swikolo (Kumbe wa dyondzo) hi 1959. U vile mukamberi ku sukela nkarhi walowo ku fikela loko a khumuka entirhweni hi 1975. U hundzile emisaveni hi to 09 ta Ndzati 1986.

==Vutsari==
Tatana Ndhambi tlakusile ta ririmi ra Xitsonga hi ku va xirho xa Xitsonga Langauge Board ku sukela hi 1960 ku fikela 1972 a thlela a va mutsari wa tibuku
ta ririmi ra Xitsonga leti landzelaka.

:# Swiphato Swa Xitsonga hi 1950. (Buku leyi yi vile yona yo sungula ya swipha-
to ya ririmi ra Xitsonga)
:# Mambuxu (a novelette) hi 1953.
:# Xitsonga xo Saseka.
:# Switlhokovetselo swa Vana.

==Mintshaho==
{{Reflist|1}}

[[Category: Vatsari]]
[[Category: Vanhu]]
[[Category: Vatsari va Xitsonga]]
