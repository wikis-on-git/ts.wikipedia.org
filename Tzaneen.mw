
'''Tzaneen''' i doroba leri kumekaka e ka [[masipala wa xifundza xa Mopani]] e xifundzeni-nkulu xa [[Limpopo]] a [[Afrika Dzonga]]. Doroba leri ri kumeka e ndzhawini leyi noneke naswona yi kumaka mpfula ya kahle, leswi endlaka yi faneriwa hi swa vurimi. Tzaneen yi le ka xiyimo xa vumbirhi hi vukula eka madoroba ya xifundza-nkulu xa Limpopo endzhaku ka Polokwane.

Kuna kwalomu ka 475,000 lava akeke eku suhi ka doroba leri, naswona rina va aka tiko va kwalomu ka 30,000. Tzaneen i kaya ra rixaka ra vatsonga na ra vapedi hi ku ringana. Kwalomu ka 225 000 wa vanhu va ri xaka ra vapedi vaka BaLobedu, BaNareng, Batlou, Bathlabin na BaKgaga va koxa Tzaneen kuri tiko ra vona. Hilaha ku fanaka, kwalomu ka 220 000 vanhu va rixaka ra Vatsonga va ka Shiluvane-Nkuna e hansi ka Hosi Muhlaba-Shiluvane (132 000 wa vanhu) na rixaka ra kaValoyi e hansi ka Hosi Nwamitwa-Valoyi (91 000 wa vanhu) navona va koxa Tzaneen kuri tiko ra vona. Havumbirhi bya tinxaka leti ti akile ku hundza tiko ra Tzanee na swona tikumeka ti hanyisana hi kurhula e madorobeni yo fana na [[Bushbuckridge]] na Hazyview. Kuna nhlayo ya valungu va kwalomu ka 25 000, leyi katsaka ngopfungopfu mabhunu, na nhlayonyana ya vanghezi, maphutukezi, maskothi, ma Ayirixi na majarimani. Mpfhuka wa suka e Tzaneen uya e Joni i kwalomu ka 420&nbsp;wa ti khilomitara.
