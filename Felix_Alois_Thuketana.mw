{{Bio}}

'''Felix Alois Thuketana'''<ref name=ph1>"[https://ujdigispace.uj.ac.za/handle/10210/5812 Some narratological features of the novels of F.A. Thuketana]" (March 2011) - Chauke, Mkhacani Thomas -'''UJ Library and Information Centre'''. Retrieved 8 March 2016</ref> (''5 [[N'wendzamhala]] 1933 - †  02 [[Nhlangula]] 2013''), a ari mutsari na muhunduluxeri wa ririmi ra [[Xitsonga]] loyi  a xiximiwaka ngopfu. Hi lembe ra 1989, Thuketana uhlurile no nyikiwa sagwati ra [[H.P. Junod Literary Prize]] eka xiyenge xa matsalwa ya ndhavuko, hi tsalwa rakwe leringe ''"N'wambilu Makokorho"''.<ref name=ph1></ref> Hambiswiritano, "[[Xisomisana]]" i buku leyi nga endla leswaku a va mutsari wa ndhuma swinene etikweni ra [[Afrika Dzonga]], na le matikweni man’wana.<ref name=ph2>"[https://www.yumpu.com/sw/document/view/14913176/here-national-library-of-south-africa/17 Preserving and Celebrating our literary heritage]" (March 2011) - '''National Library of South Africa'''. Retrieved 22 February 2016</ref> Hi lembe ra 2007 uxiximiwe hi sagwati ra ''Lifetime Achievement Literary Award'' leri anyikiweka hi vaka South African Literary Awards, lava va sekeriwaka hi Ndzawulo ya Vutshila ni Mfuwo, Phepha-hungu ra Sowetanna na Nutrend Publishing.<ref name=ph3>"[http://sala.org.za/2007-2/felix-thuketana/ Felix Thuketana -Lifetime Achievement Literary Award]" (March 2011) - '''The South African Literary Awards'''. Retrieved 8 March 2016</ref><ref name=":0">"[https://www.pressreader.com/south-africa/sowetan/20131011/282084864525818 Literary Giant drops his pen]" (11 October 2013) - Vonani Bila, '''Sowetan News Paper'''. Retrieved 29 October 2018</ref>

== Tavutomi byakwe ==
=== Malembe yo sungula ===
Thuketana i n'wana wavumbirhi na swona athlela ava xiguma-ndzeni xa Mfundhisi J.W. Thuketana, loyi a ari mufundhisi wa kereke ya [[Swiss Mission]]. U velekiwile hi siku ra 5 N’wendzamhala 1933, eBurgersdorp (Shiluvane) – Letaba District. Hikwalaho ka vutihlamuleri bya vufundhisi, ndyangu waka Thuketa awu rhurha.<ref name=ph1></ref> Thuketana u kulele eLadyselborne le Pitori laha tatana wa yena a tirhela kona ntirho wa vufundhisi. Upasile tidyondzo ta yena ta purayimari na ta le sekondari kwale Ladyselborne.<ref name=ph2></ref> Muti wavona wuthlele wuya tshama e Doornfontein e[[joni]]. 

=== Tidyondzo tale henhla na vudyondzisi: 1950 - 1997 ===
U pasile tidyondzo ta yena ta vudyondzisi eLemana Institute. Hikokwalaho ka ku pfumeleka ka poso ya vudyondzisi endzhaku ka loko a hetile eLemana Institute, uxambirile ku tirha efemeni ya Pretoria Light Industry hi lembe ra 1954. Endzhaku ka nkarinyana, ukumile poso ya vudyondzisi exikolweni xa Bordeaux, kwale makaya hi lembe ra 1956. U hlanganisile khwayara yavuyimbeleri ya xikolo, naswona uhumelele ngopfu na khwaya ya yena leswi endleke leswaku a xiximiwa ngopfu e ka miphikizwano ya vuyimbeleri bya makhwaya.<ref name=ph1></ref> Thuketana u dyondzisile eswikolweni swo hambana-hambana, ku kondza a ya kuma ntirho wa vunhloko ya xikolo exikolweni xa Gavaza Combined School, laha a nga hetelela a huma penxeni ari kona hi lembe ra 1997.<ref name=ph2></ref> U dyondzisile eswikolweni swo hambana-hambana, kuhlanganisa na Timbavati, Bodweni, Timangeni na Gavaza, ku kondza a ya kuma ntirho wa vunhloko ya xikolo exikolweni xa Gavaza Combined School, laha a nga hetelela a huma penxeni ari kona hi lembe ra 1997.<ref name=ph2></ref>

=== Vutsari na maphepha-hungu: 1958 - 1980 ===
Hi 1958 Thuketana na kokwa-wakwe '''DZJ Mathebule''' va simekile phepha-hungu ra ''"Pusela"'' leri a risekeriwa hi Masonia Products, leyi akuri khampani yo xavisa mirhi ya vutshunguri e[[Tzaneen]]. Xikongomelo xa Phepha-hungu leri akuri ku tivisa vanhu hileswi endlekaka e xifundzeni xavona. Mphakelo wa vona awufikelele na le Sibasa. Thuketana a a tirha tani hi muteki-mahungu naswona a thlela ava mupfapfarhuti wa phephe-hungu leri, kufikela laha rithyiweke vito rintshwa ra '''"Marungula"'''. Hi lembe ra 1964 Mufundhisi Theo Schneider wa kerke ya Swiss Mission, u tsakele ntirho wa Thuketa naswona a n'wirhumela e xikolweni xa vufundhisi xa Mindolo, e Kitwe, e tikweni ra [[Zambiya]]. Thuketa u kumile Diploma ya yena eka Matsalwa ya xikreste. Nhlohlotelo lowu wu tikombe hi kuhetelela eka tsalwa ra yena ra ''"Xisomisana"''.<ref name=ph1></ref>

Thuketana uve xirho xa '''''Christian Writers Fellowship of Afrika''''', athlela ava xirho xa '''''Xitsonga Writers Association''''', kukota a hundza emisaveni.<ref name=":0" />

=== Vutomi bya ndyangu ===
Thuketana u cate na Manana Louisa Thuketana, naswona va katekisiwe hi vana va nthlanu (majaha manharhu na tintombhi timbirhi).<ref name=ph1></ref> 

== Vutsari na vuhundzuluxi ==
Thuketana u tikombile ku va mutsari wa ntokoto hi ku hamba a tsala swihungwahungwana swa mafenya leti loko a ri karhi a ti hlayela vanghana xikan’we ni tintangha takwe a vo dzumbela ro dlawa hi ku hleka. U xambirile ku humesa tsalwa ra yena ro sungula loko ku kandzisiwile buku ya “Kheleni ra Tihele” leyi a yi lo hundzuluxiwa ku suka eka ririmi ra Xisuthu (buku ya “Sekoting sa Lihele”) ku ya eka Xitsonga.<ref name=ph2></ref> 

U tsarile tibuku leti landzelaka:
:# Xisomisana 
:# N’waninginingi ma ka Tindleve
:# Ndzi ngo Tinciki  
:# N’wambilu makokorho

Thuketana u yile emahlweni a hundzuluxa tibuku leti landzelaka ku ta eka Xitsonga:<ref name=ph2></ref>
:# "Kheleni ra Tihele"
:# “Hanyelo ra mukriste” 
:# “Mayana ku hanana”
:# “Ndzi rhandze Jaha” 
:# “Ndzi rhandze nhwana” 

Thuketana u vile un’wana wa ntlawa lowu nga hundzuluxa tsalwa ra Deuterocanonical / Apocrypha ku ta eka ririmi ra Xitsonga ehansi ka vulawuri bya
South African Council of Bishops, laha athleleke a endzela tiko ra Israyele tani himurhumiwa wa huvo leyi.<ref name=ph2></ref><ref name=":0" />

==Mintshaho==
{{Reflist|2}}

[[Category: Vatsari]]
[[Category: Vanhu]]
[[Category: Vatsari va Xitsonga]]
