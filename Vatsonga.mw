Vatsonga i rixaka ra mimfumu swivongo swo hambana-hambana lava va kumekaka etikweni ra Afrika. Vatsonga va kumeka ngopfu e Afrika Dzonga, hi laha rixaka ra Vatsonga ri nga hetelela ru tshama hi ku rhula tani hi rixaka leri ri tivekaka ri ri Vatsonga. Vatsonga i vanhu lava va vulavulaka ririmi ra Xitsonga. Mutsonga namuntlha wa swi kota ku langha ku dyondza Xitsonga exikolweni, ririmi ra manana ra fana exikolweni na le kaya, kambe van'wani va tsakela ku antswisa vutivi hi ndlela ya vudyondzisi bya Xitsonga.

== Ku Hluka ka Rixaka ==

Vatsonga lava va nga tala hi xiviri i Vatonga (Thonga), Varhonga (Ronga) na Vatswa (Tswa). Vatsonga vo sungula ku ta tiveka hi vito ra Vatsonga kumbe Vatonga va fikile laha e vuxa bya tiko-nkulu ra Africa e tindzhawini to fana na vo Zambia, Malawi, Zimbabwe, na Mozambique kwalano ka vo 800AD. Ku yela hi vo 1200 Vatonga na Vacopi se a va hlanganile va tshama e Vudzonga bya le Mozambique va hlota tindlopfu va xavisa timhondzo na risinda. Va akile kona e Nyembani na le Xai-Xai, laha va nga tekana na Varhonga, Vatswa, na Valozyi, kutani va fuma rixaka ra Vatsonga.
Vatsonga va hlanganile na maputukezi hi 1554 e Delagoa Bay, endzhaka loko maputukezi va kongomisa xikepe xa vona e tikweni ra Vatsonga.<ref>De Mesquita Perestrelo, M (1564), ''Naufragio da Não São Bento'', Coimbra.</ref>

Junod a tsarile swo tala hi minkarhi yo sungula eka Vatsonga. Hi minkarhi ya rikhale, Vatsonga a va tsakela ku ti tiva tani hi "va Tonga", kambe i xilo xin'we na ku vula ku "Varhonga" kumbe Vatsonga.<ref>Junod, Henry (1927), ''Life of a South African Tribe: The Social Life'', London: Macmillan & Co.</ref>. Hi vutsalwa bya xi Nguni, Tonga yi tsariwa yi ri na "h" tani hi leswi eka ririmi ra Vanguni marito yo sungula hi "T" ya landzela hi "h" - hikoho kwalano Vanguni va ri tsala tani hi "Thonga", loko va vula Tonga. Vito leri ra Tonga i ra khale ngopfu, i ra khale ku tlula mintlawa ya swivoga na tinxaka to tala ta va Afrika Dzonga.

== Mimfumo Swivongo ==

Vatsonga va tele ngopfu, nkarhi un'wani swi tsandza na lava va tsarisaka tinhlayo ta vanhu ku hlayela Vatsonga hi ku helela. Minkarhi yo tala tinhlayo leti ti paluxiwaka i ta Vatsonga va le Afrika Dzonga ntsena. Eka Vatsonga ku na mimfumo swivongo swo tala, vo tala i vantukulu va ka Tonga na Varhonga, van'wani i vantukulu va Vatswa, van'wani i vantukulu va Valozyi, van'wani i vantukulu va Vambayi.

Exikarhi ka Vatsonga ku na lava va nga vantukulu va ka Ndwandwe, va ka Soshangane, kambe nkarhi un'wani va ti hlaya va ri Vanguni se hi koho kwalano swi nga tiveki ku va fanela ku hlayiwa eka rixaka ra Vatsonga kumbe eka rixaka ra Vanguni.

Mintlawa ya marhavi ya Vatsonga hi kuya hi ku vulavula ka ririmi ra Xitsonga na swa mintolovelo ya Xitsonga, ku hlayiwa lava landzelaka:

- VaBila
- VaDzonga
- VaHlanganu
- VaHlave
- VaHlengwe
- VaKhosa
- VaLambya
- VaLozyi
- VaN’wanati
- VaNdzawu
- VaNkomati
- VaNkuna
- VaRhonga
- VaShangane
- VaTembe
- VaTswa
- VaXika
- VaXingwedzi


== Minkombo ==
{{Reflist}}
