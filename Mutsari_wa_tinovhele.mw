
'''Mutsari wa tinovhele''' i [[mutsari]] loyi a tsalaka ngopfungopfu matsalwa ya tinovhele, hambileswi vathlelaka va tsala [[matsalwa-nene]] kumbe minthseketo. Van'wana vatsari va tinovhele va tihanyisa hi ku tsala loku, kasi van'wana va korhokela ku fikelela xiyimo lexi. Votala vatsari va tinovhele va kayakaya loko va ta kandziyisa novhele ya madyondza, kambe endzhaku ka swona votala va ya mahlweni va tsala no kandziyisa matsalwa ya vona handle ka swiphiqo.

Vatsari va tinovhele va suka eka vuyimelo na mintlawa yo hambanahambana eka nhlangano wa vanhu, naswona leswi swi tala ku vumba vundzeni bya mintirho ya vona ya vutsari. Ku amukeriwa ka matsalwa hi vanhu, ku xopaxopiwa ka vutsari, ku hoxiwa ka mintokoto ya mutsari eka matsalwa ya yena na swimunuhatwa, swi nga vangela leswaku mutsari a a yelanisiwa ni matsalwa yakwe kumbe mintsheketo yakwe. Hiswona leswi vangelaka leswaku, mbangu lowu mutsari a tsalaka eka wona, na ndlela leyi matsalwa ya yena ma amukeriwaka ha yina hi vakhandziyisi na xitshungu, swi hlohloteriwa hi muxaka wa munhu, kuhlanganisa na rimbewu, xiyimo, rixaka, vutiko, vukhongeri na ndzhawu leyi a tshamaka kumbe a kuleleke eka yona. Hilaha ku fanaka, van'wana vatsari va ticha mavito ya vutsari.

Hambileswi vatsari van'wana va tinovhele va tsalaka minthseketo leswaku va ti korwisa, hakanyingi vatsari kuloni va tinovhele na vakaneri va hoxa vutihlamuleri byo karhi eka vatsari va tinovhele. Vatsari votala vatirhisa kulangutela loku, leswaku va tsala hindlela yokarhi, kuhlanganisa na mapfumba yo karhi kumbe tindlela to hambanahambana ku yimela vunene hi ku tiyiseka.
