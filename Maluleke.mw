{{Infobox Swivongo
| name                       = Maluleke
| title                      = Van'wanati
| image                      = 
| caption                    = '''"Vadyi va bhangu"'''
| reign                      = Maluleke; Makuleke; Maluleka; Maluleque.
| Afrika Dzonga              = <small>[[Mhinga]]{{·}}[[Elim]]{{·}}[[Xikundu]]{{·}}[[Xigalu]]{{·}}[[Nkuri]]{{·}}[[Xikhumba]] {{·}} [[Matsilele]]{{·}} [[Mapayi]] {{·}} [[Malamulele]]</small>
| Muzambhiki                 = <small>[[Magude]]{{·}} [[Chokwe]]{{·}}[[Hokwe]]{{·}}[[Maputo]]</small>
| Swazini                    =  <small>[[Mbuzini]]{{·}}[[Malelane]]{{·}}[[Kanyamazane]]{{·}}</small>
| Zimbabwe                   =  <small>[[N`wanedzi]]{{·}}[[Xikombedzi]]{{·}}[[Gezani]]{{·}}[[Malipati]]{{·}}[[]]{{·}}[[Gezani]]{{·}}[[Malipati]]</small>
| Ntlawa                     = [[Van'wanati]] (N'walungu)
| Rixaka                     = [[Vatsonga]] (Vatonga/Vathonga)
}}

[[File:Johnston,_W._and_A.K._-_South_African_Republic,_Orange_Free_State,_Natal,_Basuto_Land,_etc.,_crop_Zoutpansberg.jpg|thumb|right|Map wa Afrika Dzonga hi 1897,wu kombaka tiku ra mfumu wa ka Maluleke na man'wani]]
Va ka Maluleke i [[Vatsonga]], va wela eka ntlawa wa Van’wanati - i vantukulu va [[Malenga]] wa [[Hosinkulu Gunyule]]. A va tshama kusuhi ni lwandle laha a va ku vitana ku hi le Nyembani (Inhambane), na le kusuhi na nambu lowukulu va nge N’wampfhukwe. Va sukile kona na hosi Malenga hi vo 1500 va luleka va ta a vupela-dyambu bya [[Mozambique]], kambe van'wani va fikela e Xai-Xai, va tshama va longoloka na nambu wa Limpopo va hlota ti ndlopfu va xavisa timhondzo na switirhisiwa swa risinda.

Nxaxameto lowu wu tiviwaka wa vakwokwa-wa vakwokwani vaka Maluleke wu sungula eka Malenga ivi wu ta haleno, kambe kokwani lonkulu a tivekaka wa Van'wanati hinkwavo i Hosinkulu Gunyule. 

== Xitlhokovetselo xa Muti ==
 ''Hi Van’wanati, hi va dyi va bhangu hina;
 Hi va ka nkala na visi bya yona;
 Va ka tindlopfu a ti luvani, ti luvana hi minxakwa;
 Va ka macimba ya tihuku ya lema rihlelo;
 Hi va ka xinyela-babeni hina;
 Hi va ka Xikandzaxive, xi kandza magego;
 Va ka betsa ra matsala-tsala;
 Va mafula hi xivuri hi tshika nyundzu;
 Va ka timamba a ti luvani, ti luvana hi mincila;
 Gunyule!
 Mn’wanati!''

Lexi hi xona xithopo lexi tivekaka xa muti lowu. Kuni ku hambana-nyana eka swi mutana swa ka Maluleke loko swiri karhi swi thopa xivongo lexi, kambe hinkwaswo swi tlhelela eka Malenga na tatana wakwe Gunyule.

== Matimu ya muti ==

Kokwana kumbe tatana lonkulu i Xikandzaxive. 

Matimu ya va ka Maluleke ya tiveka hi vuenti ku sukela eka Hosinkulu [[Gunyule]]. Gunyule a ri hosinkulu ya Van'wanati xikanwe na [[Vacopi]]. Vacopi a va ri vahloti na masocha ya rixaka leri khale a ri tiveka kuri "vaTonga" lava a va vulavula [[Xitonga]] xa le Nyembani, Mozambique.<ref>[http://www.ethnologue.com/18/language/toh/ Tonga] at Ethnologue (18th ed., 2015)</ref><ref>Hammarström, Harald; Forkel, Robert; Haspelmath, Martin, eds. (2017). [http://glottolog.org/resource/languoid/id/gito1238 "Gitonga"]. Glottolog 3.0. Jena, Germany: Max Planck Institute for the Science of Human History.</ref> Xitonga lexi xa le Mozambique xa yelana na lexi xa le Zambia, swo hambana ntsena hi laha xa le Zambia xi nga tekela swintsongo eka Xikalanga na Xishona.<ref>Hopgood, CR (1992), ''A Practical Introduction to Chitonga'', Zambia: Zambia Educational Publishing House.</ref> Namuntlha Van'wanati va vulavula Xitsonga xa le Afrika Dzonga lexi xi nga hlanganisiwa hi Xirhonga na Xitswa, xikan'we na tindzin'wana to hambana-hambana. Vito leri ra "Tonga" i ra khale ngopfu, va ka Maluleke va ri hlaya riri na malembe ho hundza 1000, kutani hi laha va nga ta na rona ku suka e ntshaveni lowu na sweswi wu vitaniwaka "Tonga Mountain" e South Sudan, laha a ku tshama va Beja Tonga, ivi va longoloka ku ta fika e Malawi, Zambia, na Mozambique.<ref>Velez Grilo, VH (1958), The  Dispersion  of  The  Wa-Remba  (Or "Vha-Lemba")  and  Tribes  Related, South  of  The  Zambezi, ''South African Journal  of  Science'', pp. 111─117.</ref>

Ku suka e matikweni lawa hi vo 500AD, vaTonga va fikile e Vuxa bya Mozambique laha va nge hi le Nyembane (Inhambane).<ref>Junod, Henri (1977), ''Matimu Ya Vatsonga: 1498-1650'', Braamfontein: Sasavona Publishers.</ref> Hi nkarhi wa vo 1400-1500 vaTonga na Vacopi va Nyembane a va rhangela hi Hosinkulu Gunyule. Gunyule u velekile Malenga, loyi a nga suka na muti wakwe va lulekela e nambyeni wa N'wanati (Limpopo River) - vito ra "Maluleke" ri huma eka Malenga (ri vula ku longoloka ni ku rhula). Malenga u velekile [[Ncelwa]], [[Muswana]], na [[Maxakadzi]]. Maxakadzi u tekile nsati eka Manganyi, ivi a suka na muti wakwe hi 1640 va ya tshama e Nandweni, e [[Afrika Dzonga]]. Va ka Baloyi na vona a va fambisana na Vacopi - a va wela eka nseketelo wun'we. Loko va ka Maluleke va rhurha, va longolokile na muti wa Gwambe, lava a va tiveka hi mavito yo fana na vaGwambe (Magwamba), Valozyi (Valoyi).<ref name=":0" /><ref>Mathebula, Mandla (2002), ''800 Years of Tsonga History: 1200-2000'', Burgersfort: Sasavona Publishers and Booksellers Pty Ltd.</ref>

Hi kuya ka nkarhi, Maxakadzi u kotile ku fuma ndzhawu leyi namuntlha yi tivakaka ku hi le Kruger National Park. Va ka Maluleke a va tiveka ngopfu e Libombo tani hi leswi a va kota ku hlota na ku endla switirhisiwa swa risinda na ku xavisa mihandzu na timhondzo.<ref>Theal, GM (1902), ''The Beginning of South African History'', London: T.Fisher unwin.</ref> Va hangalakile hi ku famba ka malembe, van'wani va fikela eka Malamulele, ivi van'wani va wela endzeni ka tiko ra Mozambique. 

Va ka Maluleke I vamakwavo na va ka Makwakwa, va ka Mabota, na va ka Mondlani. Va ka Makwakwa va salerile endzhaku e Xai-Xai loko Maxakadzi a rhurhela e Afrika Dzonga. Va ka Makwakwa va sarile endzhaku tani hi xiyenge xa Vacopi. Hi 1820 va ka Makwakwa va hluriwile e Nyimpini hi Vangoni va ka Ndwandwe, kambe Vangoni va tsandzekile ku hlula Vacopi. Mbingwana a ri hosi ya Vacopi, a veleka Xipenenyana. Xipenenyana hi yena a nga lwa na masocha ya Nghunghunyane a va hlula e nyimpini ya Manjakazi.

Vacopi a va akile eBileni, exikarhi ka Libombo na Nyembane. Vatswa va ka Sono vona a va akile eN’walungwini wa Nkolwana-Benjana, ku ya fika aNkumeni. Loko va ka Maluleke va hambana na va ka Makwakwa, va ka Maluleke va lulame na Vhembe kusuhi na Limpopo River, va hlota tindlopfu, va fika amahlanganeni ya Vhembe na Rivubye. Va aka kona, eN’walungwini laha va nga tshama na va ka [[Valozyi]] (Valoyi/[[Baloyi]]), kutani va fuma tiko leri nga exikarhi ka Xingwedzi, Xirindzi, Vhembe na Nadaje.

XIVONGO:

- Gunyule u velekile Malenga;  

- Malenga u velekile Ncelwa (tata wa Mayeke), Muswana na Maxakadzi  

Malenga a lavile ku nyika vuhosi eka Ncelwa tani hi leswi a ri wo sungula ku velekiwa, kambe eka Maluleke a wu fane u ti komba vurhangeri ku tota ku fuma rixaka. Kutani Malenga a rhuma Ncelwa ku ya lwa ni valala, kambe mana wa Ncelwa a ku ka yena: “U nga yi, u nga ta dlawa!”, Kutani Malenga a vutisa Maxakadzi a ku: “Wena u ri yini?”, Maxakadzi a ku: “ndzi ta ya”, kutani a ya a hlula Vanyayi, a fuma tiko. Malenga u fele a N’wampfhukwe, kutani a lava ku nyika vuhosi eka Ncelwa leswi ngi a ri wo sungula ku velekiwa. Ncelwa a chava kutani ku fuma Maxakadzi.

- Maxakadzi u velekile Guyu, Dlhamani, Makahlule, na Magagamela

- Dlhamani u velekile Xitanda, Xihala, na Nkuri

== Rhavi eka swiyenge swa rixaka ra Vatsonga ==

Hi ku ya hi vulavisisi bya ririmi na rixaka, [[Henri-Alexandre Junod|Henri Junod]] u dyondze leswaku va ka Maluleke, va hlayiwa eka rhavi ra "Va N'walungu" eka rixaka ra Vatsonga (Tonga, Thonga).<ref name=":0">Junod, Henri (1927), ''Life of a South African Tribe: The Social Life'', London: Macmillan & Co.</ref>

== Vukosi ==

Va ka Maluleke va khomile vuhosi na kwalano ka nkarhi wa le hansi ka 1500 loko va ha rhangela hi Hosinkulu Malenga na tatana wakwe Hosinkulu Gunyule. Va ka Maluleke va tiveke ngopfu e Afrika Dzonga hi minkarhi ya 1630-1660 loko se va rhangela hi Hosinkulu Maxakadzi tani hi leswi a nga pfuna ku fuma tinxaka to hambana-hambana ku fana na Valozyi, Vanyai, Balobedu, na Varhonga, hi ndlela ya ku vumba, ku hlota ni Vacopi, na maendlelo ya switirhisiwa swo hambana-hambana. N'wana wakwe Dlhamani na yena u fikile laha a nga tiveka ngopfu hi ku yisa emahlweni na leswi tatani wa yena va nga n'wu siya na swona, laha se vanghezi va nga va vitani ku i "Maluleke Dynasty" eka matsalwa yo hambana-hambana.<ref>Bandama, F (2013), ''The Archaeology and Technology of Metal Production in the Late Iron Age of the Southern Waterberg, Limpopo Province'', South Africa, Doctors thesis, University of Cape Town.</ref>

Van'wanati va na ti hosi ivi va va na hosinkulu. Ndyangu na vuhosinkulu bya Van'wanati Maluleke byi famba hi ndlela leyi:


<small>Xilungwa Mhinga II</small>

<small>|</small>

<small>Sunduza II</small>

<small>|</small>

<small>Maxawu</small>

<small>|</small>

<small>Nkhavi</small>

<small>|</small>

<small>Sunduza I ─ Chavani</small>

<small>|</small>

<small>Mhinga I (u lovile hi 1883)</small>

<small>|</small>

<small>*Nkuri ─ Xihala ─ Xitanda (ti 1700s)</small>

<small>|</small>

<small>*Dlhamani ─ Guyu ─ Makahlule ─ Magagamela (ti 1700s)</small>

<small>|</small>

<small>Ncelwa ─ Muswana ─ *Maxakadzi (ti 1600s)</small>

<small>|</small>

<small>Malenga/Maluleke (ti 1500s)</small>

<small>|</small>

<small>Gunyule/N’wanati (ti 1500s)</small>

<small>|</small>

<small>Xikandzaxive (ti 1400s)</small>


E Afrika Dzonga, va ka Maluleke i tihosi eka tindhawu leti: Xikundu, Mhinga, Muyexe, Nhlaniki, Malamulele, Nkurhi, Xigalo, Makuleke, Mulamula, na tin'wani. E Mozambique: Ka Matsilele ku fika ka Hosi Mapai. Na le Vudzonga-vuxa bya le Zimbabwe va na vuhosi.

== Swikombo swa lehandle ==
# [http://www.facebook.com/groups/111668039094/  Va ka Maluleke eka Facebook]

== Minkombo ==
{{Reflist}}

{{Swivongo_Tsonga}}
[[Category:Swivongo_swa_Xitsonga]]
