{{Infobox Swivongo
| name                       = Maluleke
| title                      = Van'wanati
| image                      =
| caption                    = '''"Vadyi va bhangu"'''
| reign                      = Maluleke; Makuleke; Maluleka; Maluleque.
| Afrika Dzonga              = <small>[[Mhinga]]{{·}}[[Elim]]{{·}}[[Xikundu]]{{·}}[[Xigalu]]{{·}}[[Nkuri]]{{·}}[[Xikhumba]] {{·}} [[Matsilele]]{{·}} [[Mapayi]] {{·}} [[Malamulele]]</small>
| Muzambhiki                 = <small>[[Magude]]{{·}} [[Chokwe]]{{·}}[[Hokwe]]{{·}}[[Maputo]]</small>
| Swazini                    =  <small>[[Mbuzini]]{{·}}[[Malelane]]{{·}}[[Kanyamazane]]{{·}}</small>
| Zimbabwe                   =  <small>[[N`wanedzi]]{{·}}[[Xikombedzi]]{{·}}[[Gezani]]{{·}}[[Malipati]]{{·}}[[]]{{·}}[[Gezani]]{{·}}[[Malipati]]</small>
| Ntlawa                     = [[Van'wanati]] (N'walungu)
| Rixaka                     = [[Vatsonga]] (Vatonga/Vathonga)
}}

Va ka Maluleke i [[Vatsonga]], Van’wanati - i vantukulu va Malenga wa [[Hosinkulu Gunyule]]. A va tshama kusuhi ni lwandle laha a va ku vitana ku hi le Nyembani (Inhambane), na le kusuhi na nambu lowukulu va nge N’wampfhukwe. Va sukile kona na hosi Malenga hi vo 1500 va luleka va ta a vupela-dyambu bya Mozambique, kambe van'wani va fikela e Xai-Xai, va tshama va longoloka na nambu wa Limpopo va hlota ti ndlopfu va xavisa timhondzo na switirhisiwa swa risinda.

Nxaxameto lowu wu tiviwaka wa vakwokwa-wa vakwokwani vaka Maluleke wu sungula eka Malenga ivi wu ta haleno. 

== Xitlhokovetselo xa Muti ==

<blockquote>
"Hi Van’wanati, hi va dyi va bhangu hina;
Hi va ka nkala na visi bya yona;
Va ka tindlopfu a ti luvani, ti luvana hi minxakwa;
Va ka macimba ya tihuku ya lema rihlelo;
Hi va ka xinyela-babeni hina;
Hi va ka Gunyule, xi endla magego;
Va ka betsa ra matsala-tsala;
Va mafula hi xivuri hi tshika nyundzu;
Va ka timamba a ti luvani, ti luvana hi mincila;
Gunyule!
Mn’wanati!"
</blockquote>

Lexi hi xona xithopo lexi tivekaka xa muti lowu. Kuni ku hambana-nyana eka swi mutana swa ka Maluleke loko swiri karhi swi thopa xivongo lexi, kambe hinkwaswo swi thlelela eka Malenga na tatana wakwe Gunyule.

== Matimu ya muti ==

Kokwana kumbe tatana lonkulu i Xixangaxile (van'wani va nwu vitana Kandzaxivi). 

Matimu ya va ka Maluleke ya tiveka hi vuenti ku sukela eka Hosinkulu [[Gunyule]]. Gunyule a ri hosinkulu ya Van'wanati xikanwe na Vacopi. Vacopi a va ri vahloti na masocha ya rixaka leri khale a ri tiveka kuri "vaTonga".<ref>Hopgood, CR (1992), ''A Practical Introduction to Chitonga'', Zambia: Zambia Educational Publishing House.</ref>  Vito leri ra "Tonga" i ra khale ngopfu, va ka Maluleke va ri hlaya riri na malembe ho hundza 1000, kutani hi laha va nga ta na rona ku suka e ntshaveni wa Beja Tonga (Sudan) ku fika e Malawi na Zambia.<ref>Velez Grilo, VH (1958), The  Dispersion  of  The  Wa-Remba  (Or "Vha-Lemba")  and  Tribes  Related, South  of  The  Zambezi, ''South African Journal  of  Science'', pp. 111─117.</ref>
Ku suka e matikweni lawa hi vo 800AD, vaTonga va fikile e Vuxa bya Mozambique laha va nge hi le Nyembane.<ref>Junod, Henry (1977), ''Matimu Ya Vatsonga: 1498-1650'', Braamfontein: Sasavona Publishers.</ref> Hi nkarhi wa vo 1400 vaTonga na Vacopi a va rhangela hi hosinkulu Gunyule. Gunyule u velekile Malenga, loyi a nga suka na muti wakwe va lulekela e nambyeni wa N'wanati (Limpopo River) - vito ra "Maluleke" ri huma eka Malenga (ri vula ku longoloka ni ku rhula). Malenga u velekile Ncelwa, Muswana, na Maxakadzi. Maxakadzi u tekile nsati eka Manganyi, ivi a suka na muti wakwe hi 1640 va ya tshama e Nandweni, e [[Afrika Dzonga]]. Va ka Baloyi na vona a va fambisana na Vacopi - a va wela eka nseketelo wun'we. Loko va ka Maluleke va rhurha, va longolokile na muti wa Gwambe, lava a va tiveka hi mavito yo fana na vaGwambe (Magwamba), Valozyi (Valoyi).<ref>Mathebula, Mandla (2002), ''800 Years of Tsonga History: 1200-2000'', Burgersfort: Sasavona Publishers and Booksellers Pty Ltd.</ref>

Hi kuya ka nkarhi, Maxakadzi u kotile ku fuma ndzhawu leyi namuntlha yi tivakaka ku hi le Kruger National Park. Va ka Maluleke a va tiveka ngopfu e Libombo tani hi leswi a va kota ku hlota na ku endla switirhisiwa swa risinda na ku xavisa mihandzu.<ref>Theal, GM (1902), ''The Beginning of South African History'', London: T.Fisher unwin.</ref> Va hangalakile hi ku famba ka malembe, van'wani va fikela eka Malamulele, ivi van'wani va wela endzena ka tiko ra Mozambique. 

Va ka Maluleke I vamakwavo na va ka Makwakwa, va ka Mabota, na va ka Mondlani. Va ka Makwakwa va salerile endzhaku e Xai-Xai loko Maxakadzi a rhurhela e Afrika Dzonga. Va ka Makwakwa va sarile endzhaku tani hi xiyenge xa Vacopi. Hi 1820 va ka Makwakwa va hluriwile e Nyimpini hi Vangoni va ka Ndwandwe, kambe Vangoni va tsandzekile ku hlula Vacopi. Mbingwana a ri hosi ya Vacopi, a veleka Xipenenyana. Xipenenyana hi yena a nga lwa na masocha ya Nghunghunyane a va hlula.

Vacopi a va akile eBileni, exikarhi ka Libombo na Nyembane. Vatswa va ka Sono vona a va akile eN’walungwini wa Nkolwana-Benjana, ku ya fika aNkumeni. Loko va ka Maluleke va hambana na va ka Makwakwa, va ka Maluleke va lulame na Vembe kusuhi na Limpopo River, va hlota tindlopfu, va fika amahlanganeni ya Vembe na Rivubye. Va aka kona, eN’walungwini laha va nga tshama na va ka Valoyi/[[Baloyi]] (Vanyayi), kutani va fuma tiko leri nga exikarhi ka Xingwedzi, Xirindzi, Vembe na Nadaje.

XIVONGO:

- Gunyule u velekile Malenga; 
- Malenga u velekile Ncelwa (tata wa Mayeke), Muswana na Maxakadzi 

Malenga a lavile ka nyika vuhosi eka Ncelwa, kambe eka Maluleke a wu fane u ti komba vurhangeri ku tota kufuma rixaka. Kutani Malenga a rhuma Ncelwa ku ya lwa ni valala, kambe mana wa Ncelwa a ku ka yena: “U nga yi, u nga ta dlawa!”, Kutani Malenga a vutisa Maxakadzi a ku: “Wena u ri yini?”, Maxakadzi a ku: “ndzi ta ya”, kutani a ya a hlula Vanyayi, a fuma tiko. Malenga u fele a N’wampfukwe, kutani a lava ku nyika vuhosi eka Ncelwa leswi ngi a ri wo sungula ku velekiwa. Ncelwa a chava kutani ku fuma Maxakadzi.

- Maxakadzi u velekile Guyu na Dlamani
- Dlamani u velekile Xitanda
- Xitanda u velekile Xihala
- Xihala u velekile Nkuri

== Rhavi eka swiyenge swa rixaka ra Vatsonga ==

Hi ku ya hi vulavisisi bya ririmi na rixaka, [[Henri-Alexandre Junod|Henri Junod]] u dyondze leswaku va ka Maluleke, va hlayiwa eka rhavi ra "Va N'walungu" eka rixaka ra Vatsonga (Tonga, Thonga).<ref>Junod, Henry (1927), ''Life of a South African Tribe: The Social Life'', London: Macmillan & Co.</ref>

== Vukosi ==

E Afrika Dzonga, va ka Maluleke i tihosi eka tindhawu leti: Xikundu, Mhinga, Muyexe, Nhlaniki, Malamulele, Nkurhi, Xigalo, Makuleke, Mulamula, na tin'wani. E Mozambique: Ka Matsilele ku fika ka Hosi Mapai. Na le Vudzonga-vuxa dya le Zimbabwe va na vuhosi.

== Swikombo swa lehandle ==
# [http://www.facebook.com/groups/111668039094/  Va ka Maluleke eka Facebook]

== Minkombo ==
{{Reflist}}

{{Swivongo_Tsonga}}
[[Category:Swivongo_swa_Xitsonga]]
