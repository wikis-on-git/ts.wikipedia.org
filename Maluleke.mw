{{Infobox Swivongo
| name                       = Maluleke
| title                          = Van'wanati
| image                      =
| caption                    = '''"Vadyi va bhangu"'''
| reign                        = Maluleke; Makuleke; Maluleka; Maluleque.
| Afrika Dzonga         = <small>[[Mhinga]]{{·}}[[Elim]]{{·}}[[Xikundu]]{{·}}[[Xigalu]]{{·}}[[Nkuri]]{{·}}[[Xikhumba]] {{·}} [[Matsilele]]{{·}} [[Mapayi]] {{·}} [[malamulele]]</small>
| Muzambhiki            = <small>[[Magude]]{{·}} [[Chokwe]]{{·}}[[Hokwe]]{{·}}[[Maputo]]</small>
| Swazini                   =  <small>[[Mbuzini]]{{·}}[[Malelane]]{{·}}[[Kanyamazane]]{{·}}</small>
| Zimbabwe               =  <small>[[N`wanedzi]]{{·}}[[Xikombedzi]]{{·}}[[Gezani]]{{·}}[[Malipati]]{{·}}[[]]{{·}}[[Gezani]]{{·}}[[Malipati]]</small>
| Ntlawa                     = Van'wanati (N'walungu)
}}

'''Va ka Maluleke''' i Van’wanati - i vantukulu va Malenga wa Gunyule. A va tshama enambyeni wa N’wanati, eMozambique, kusuhi ni lwandle (Nyembani/Inhambane), ni tiva lerikulu va nge N’wampfukwe. Va sukile kona ku suka hi ti 1600, kambe van'wani va landzela endzhaka 1820 loko ku fika Soshangana. Va luleka va ta a vupela-dyambu bya Mozambique, va tshama va longoloka na nambu wa Limpopo va hlota ti ndlopfu va xavisa timhondzo.

Nxaxamelo lowu tiviwaka wa vakwokwa-wa vakwokwani vaka Maluleke wu sungula eka Maxakadzi ivi wu ta haleno.

== Xiphato xa muti ==
<blockquote>
Maluleke<br> Va ka xinyela babeni<br> 
Maciba ya tihuku ya lema rihlelo<br> 
Va ka mafula hi xivuri <br>
Va tshika nyundzu<br> 
Hi va N’wanati, hi vadyi va bangu.
Loko va ku:'N'wanati,' 'Mayeke'
</blockquote>

Lexi hi xona xiphato lexi tivekaka xa muti lowu. Kuni ku hambana-nyana eka swi mutana swa ka Maluleke loko swiri karhi swi thopa xivongo lexi, kambe hinkwaswo swo thlelela eka Maxadzi.

== Matimu ya muti ==

Matimu lawa aya helelanga ya ta tatisiwa hi ku ya ka nkarhi.

'''Kokwana kumbe tatana lonkulu I Xikandzaxivi kumbe Xixangaxile.'''

Va ka Maluleke i Van’wanati. A va tshama enambyeni wa N’wanati, eXai-Xai na le Nyembani, kusuhi ni lwandle. Ni tiva lerikulu va nge N’wampfhukwe. Va sukile kona (va luleka), ku sala Mbingwana hosi ya Vacopi, a veleka Xipenenyana. Xipenenyana u sale a fuma vuhosinkulu bya le Mozambique, kutani van’wana va ta a Transvaal, va rhurha na Vanyayi ([[Baloyi|va ka Baloyi]]).

Va ka Maluleke I vamakwavo na va ka Makwakwa. Khale a va akile Ebileni, xikarhi ka Vembe na Xengana. Va ka Sono vona a va akile n’walungwini wa Nkolwana-Benjana, ku ya fika aNkumeni. Loko va hambana na va ka Makwakwa, va ka Maluleke va lulama na Vembe (Limpopo river, va hlota tindlopfu,  va fika amahlanganeni ya Vembe na Rivubye. Va aka kona, eN’walungwini laha va nga tshama na va ka Valoyi/Baloyi (Vanyayi), kutani va fuma tiko leri nga xikarhi ka Xingwedzi, Xirindzi, Vembe na Nadaje.

XIVONGO:

Malenga u velekile Ncelwa (tata wa Mayeke), Muswana na Maxakadzi kutani a rhuma Ncelwa ku ya lwa ni valala, kambe mana wa Ncelwa a ku ka yena: “U nga yi, u nga ta dlawa!”, Kutani Malenga a vutisa Maxakadzi a ku: “Wena u ri yini?”, Yena a ku: “ndzi ta ya”, kutani a ya a hlula Vanyayi, a fuma tiko. Malenga u fele a N’wampfukwe, kutani a lava ku nyika vuhosi eka Ncelwa leswi ngi a yi ri hosi. Ncelwa a chava kutani ku fuma Maxakadzi.

== Rhavi e ka swiyenge swa rixaka ra Vatsonga ==
Hi ku ya hi [[Henri-Alexandre Junod|Henri Junod]] va ka Maluleke, va hlayiwa eka rhavi ra '''Va N'walungu''' e ka rixaka ra vaTsonga.<ref>Henry Junod - Life of a South African Tribe - Vol 1, Pages 16 - 19</ref>

== Vukosi ==

A Afrika Dzonga, va ka Maluleke i tihosi eka tindhawu leti: Xikundu, Mhinga, Muyexe, Nhlaniki, Malamulele, Nkurhi, Xigalo, Makuleke na Mulamula. A Mozambique: Ka Matsilele ku fika ka Hosi Mapai. Na le Vudzonga-vuxa dya le Zimbabwe va na vuhosi.

== Swikombo swa lehandle ==
# [http://www.facebook.com/groups/111668039094/  Vaka Maluleke eka Facebook]

== Minkombo ==
{{Reflist}}

{{Swivongo_Tsonga}}
[[Category:Swivongo_swa_Xitsonga]]
