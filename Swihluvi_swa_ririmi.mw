SWIN'WANA SWA SWIHLUVI SWA MBULAVULO


TANIHI LOKO SWI LULAMISIWILE HI ''TATANA AMOS MAHONISI''

'''SWIHLUVI SWA MBULAVULO'''

'''RIHLANGANISI'''

NHLAMUSELO

•	Rihlanganisi i rito leri hlanganisaka swivulwa swimbirhi leswaku swi vumba xin'we lexi vulaka mhaka yo karhi.

•	Rihlanganisi i rito rin'we leri khomaneke.
•	I swa nkoka ku ri tsala ri khomana hikuva loko ri kala ri hambana nhlamuselo ya cinca naswona a ra ha vi rihlanganisi

•	Swikombiso swa mahlanganisi:

a.	hambi

b.	hambiloko

c.	hikuva

d.	leswaku

e.	naswona

f.	kasi

g.	hikwalaho

h.	hikokwalaho

i.	loko

j.	kutani

k.	kumbexana


Ndhawu ya rihlanganisi exivulweni

•	Rihlanganisi ri nga kumeka ekusunguleni kumbe exikarhi ka xivulwa.
	Swikombiso

a.	U ta ya entirhweni hambiloko swi vava
	
b.	Hambiloko swi vava, u ta ya entirhweni
	

'''RIBUMABUMERI


NHLAMUSELO

•

Ribumabumeri i xiphemu xa xivulwa lexi hi byelaka swin'wana hi riviti kumbe risivi.

•	Ri nga hi byela vukulu, muhlovo, nkoka, xiyimo kumbe leswi ri nga ku swi endleni.

•	Ribumabumeri ri aviwile hi mintlawa minharhu ku nga leyi landzelaka:

a.	Rihlawuri

b.	Rifuwi

c.	Riengetelo


'''RIHLAWURI'''


Nhlamuselo

•	

Rihlawuri ri hi byela swo karhi hi riviti kumbe risivi hi ku hi komba leswi landzelaka:

a.	Vukulu kumbe vuntsongo  Xik. Vafana lavakulu va cina

b.	Nhlayo kumbe ntsengo	Xik. Vana lavambirhi va fana

c.	Nkoka				Xik. Masi lamaboleke machulukisa


Xivumbeko va rihlawuri

•	Rihlawuri ri vumbiwa hi swiphemu swimbirhi ku nga xi twananisi xa rihlawuri na nsinya wa rihlawuri.

		Xik. Swimbirhi

		       Leswimbirhi

		       Vanene

		       Lavanene


'''RIFUWI'''


NHLAMUSELO

•

Rifuwi i muxaka wa ribumabumeri lowu bumabumelaka riviti kumbe risivi hi ku hi komba vun'wini, ntirho wa xanchumu, leswi nchumu wu endliweke hi swona, muhlovo na ku landzelelana ka swilo


'''XIVUMBEKO XA RIFUWI'''

•

Rifuwi ri vumbiwa hi swiphemu swimbirhi leswi nga khomanangiki.

•	Swiphemu leswi swi vuriwa xitwananisi xa mfuwo na nsinya wa rifuwi

		Xik. Vana va wena va rhandza byalwa

'''NTIRHO WA RIFUWI'''

•

Ku komba muhlovo		Xik. Tintanghu ta ntima ta durha

•

Vun'wini			Xik. Tintanghu ta mina ti kahle

•	

Leswi nchumu wu endliweke hiswona   Xik. Byalwa bya xihenge byi kahle

•	

Ntirho wa nchumu		Xik. Yindlu yo dyela yi thyakile

•

Mpimo			Xik. Ndzi kombela xibakitani xa mapa

•

Ku landzelelana ka swilo	Xik. Munhu wo sungula ku khomiwa i Magezi. kasi wavumburhi I Gezani


'''RIENGETELO'''


NHLAMUSELO

•

Riengetelo i muxaka wa ribumabumeri lowu na wona  wu hi byelaka swin'wana hi riviti kumbe risivi


'''XIVUMBEKO XA RIENGETELO'''

•

Riengetelo ri vumbiwa hi swiphemu swimbirhi kumbe ku tlula

		Xik. Vanhu lava va tirhaka emugodini va tele
		        Nhwanyana loyi a rilaka wa  ka hina


'''NTIRHO WA RIENGETELO'''



•	Ntirho wa riengetelo wu lawuriwa hi nhlamuselo ya rona exivulweni kumbe eka hungu ro karhi


a.	Ku komba leswi endliwaka	        Xik. Munhu loyi a vulavulaka wa ka hina


b.	Nhlayo/Ntsengo		        Xik. Wanuna loyi a nga un'we wa yiva


c.	Xiyimo/Xivumbeko		        Xik. Wanuna loyi a nga lala a nga laveki


d.	Muhlovo			        Xik. Meno lama nga tima  i ku dzaha fole


e.	Nkoka				        Xik. Vana lava nga va nene va yingisa


'''RIENDLI'''


NHLAMUSELO


•	Riendli i xiphemu xa xivulwa  lexi hi kombaka leswi endliwaka.

•	Hi xona xi paluxaka mhaka leyi nga eku humeleleni

•	Eka ririmi ra Xitsonga riendli ri tsariwa ri nga khomanangi

		Xik. Wa dyondza

		       Va n'wi navela

		        A va hlamusela

•	Kasi eka Xinchangana xa le Mozambique riendli ri tsariwa ri khomana

		Xik. Wajondza

		       Vamunavela

		        Avahlamuxela



'''MAPFUNA-MAENDLI'''

•	Mapfuna-maendli i swiphemu leswi pfunaka maendli hi ku hi komba minkarhi yo hambanahambana


'''MINKARHI YA MAENDLI'''

•	Nkarhi wa sweswi		Xik. Mina ndzi dya vuswa

•	Nkarhi lowu nga hundza	Xik. Mina Ndzi dyile vuswa/ a ndzi dya vuswa

•	Nkarhi lowu taka		Xik. Mina ndzi ta dya vuswa



'''MATLHELO YA MAENDLI'''

•	

Riendli ri nga ha va eka tlhelo ra mpfumelo kumbe ra nandzulo, leswi swi vula leswaku ri nga pfumela kumbe ri kaneta mayelana ni mhaka leyi nga eku humeleleni


•	Mpfumelo

		Xik. Teleni wa hlaya swinene (nkarhi wa sweswi)

		Xik. Teleni a a hlaya swinene (nkarhi lowu nga hundza)

		Xik. Teleni u ta hlaya swinene ( nkarhi lowu taka)

•	Nandzulo

		Xik. Teleni a nga hlayi swinene
 
		Xik. Teleni a a nga hlayi swinene

		Xik. Teleni a nge hlayi swinene


'''MARHAVI YA MAENDLI'''

•	Marhavi ya maendli i swiphemi swa riendli leswi kombaka ndlela leyi swilo swi endliwaka/humelelaka hi yona


a.	Rhavi ra xitwisiwo

b.	Rhavi ra xivangelo

c.	Rhavi ra xikongomelo

d.	Rhavi ra xitlhelelo

e.	Rhavi ra xivuyevuye



'''RHAVI RA XITWISIWO'''


•	Rhavi ra xitwisiwo ri kombisa leswaku nchumu wo karhi wu twisiwa swin'wana

•	Wu nga va wu twisiwa ku vava kumbe ku nandzika

•	Nkarhi wun'wana rhavi leri a ri kombi ku twisiwa ku vava kambe ro komba leswaku swilo swa humelela

•	Rhavi leri ri tihlawula hi xiphemu xa "-iw" lexi nga xilandzi xa nsinya wa riendli

		Xik. Vana va rhumiwa

		        U ta biwa loko u delela


'''RHAVI RA XIVANGELO'''


•	Rhavi leri ri komba leswaku munhu/nchumu wu vangeriwa swo karhi/ wu endlisiwa swo karhi

•	Rhavi leri ri tihlawula hi xilandzi xa "-is" eka minsinya ya maendli

		Xik. Vatsotsi va chavisa vanhu

		Xik. Ndzi ta n'wi rimisa nsimu hinkwayo a ta khawula


•	Rhavi leri ri nga ha komba ku pfuna

		Xik. Ndzi ta n'wi rimisa nsimu leswaku a ta hatla a heta


•	Ri nga komba ku va swilo swo karhi swi suka eka munhu swi ya eka un'wana

		Xik. Mufana u gangisa nhwana

		Xik. Ndzi ta ku dzahisa fole


'''RHAVI RA XIKONGOMELO'''

•	Rhavi leri ri tikomba hi xilandzi "-el" eka nsinya wa riendli


•	Rhavi leri rikomba leswi landzelaka:


a.	Ku tirha/endla swo karhi ematshan'wini ya un'wana		                	Xik. Ndzi tirhela Khanyisa hikuva wa vabya


b.	Ku endla swo karhi leswaku u ta kuma hakelo                                        	Xik. Ndzi tirhela ku kuma mali


c.	Ku yimela swokarhi/ku langutela

		Xik. Ndzi yimele Teleni

		Xik. Ndzi ta n'wi tshamela a kala a fika



'''RHAVI RA XITLHELELO'''

•	Leri i rhavi ri ri roxe leri tihlawulaka hi xirhangi.

•	Ri tikomba hi xirhangi xa "ti-" eku sunguleni ka nsinya wa riendli.


•	Rhavi leri ri komba leswaku timhaka ti tlhelela eka n'wini wa tona

		Xik. Hi n'wi kume a ri karhi a tikama misisi

		Xik. Teleni wa tihlawula masiku lawa



•	Rhavi leri ri nga tirha tanihi xivulavulelo

		Xik. Amu wa tidya masiku lawa



•	Ri nga ha komba ku tiputa


		Xik. Ndzi ta tifambela ndzexe


•	Nakambe ri nga komba swiendlo swo pfumala xikongomelo/maendlelo

		Xik. O tivulavulela, leswi a a vulavula swona a swi nga 
				twali
		Xik. Mizaya o tifambela, a a nga switivi na leswaku u ya kwihi


'''RHAVI RA XIHLAMULANO'''


•	Rhavi ra xihlamulano ri komba leswaku mhaka yi humelela hi ku ringana eka matlhelo mambirhi

•	Rhavi leri ri tihlawula hi xilandzi xa "-an-"

		Xik. Timbyana ta lumana hikokwlaho ka rhambu

		Xik. Vafana va banana hi mhaka ya ntombhi


'''RIENGETERI'''


NHLAMUSELO


•	Riengeteri i xiphemu lexi hi byelaka swo tala/swin'wana hi riendli

•	Ri paluxa ndlela leyi swilo swo karhi swi endliwaka hi yona

•	Riengeteri ri na vuxaka swinene na riendli hikuva ri seketela, tshikelela kumbe ndlandlamuxa mhaka leyi boxiweke hi riendli. hileswaku riengetela nhlamuselo ya riendli.


'''XIVUMBEKO XA RIENGETERI'''


•	Riengeteri ri tala ku va rito rin'we kambe minkarhi yin'wana ra swi kota ku va na swiphemu swo tlula xin'we.

		Xik. U tshame ehansi

		Xik. U lo endla hi vomu


NTIRHO WA RIENGETERI


•	Ku komba ndhawu (Riengeteri ra ndhawu)

		Xik. Loyi u humaa eka Mhinga

		Xik. Tamatisi ri wele ehansi

•	Ku komba mukhuva/maendlelo (Riengeteri ra mukhuva)


		Xik. Tshama kahle

		Xik. A a tsakile swinene/ngopfu

		Xik. U dya njhani?


•	Ku komba nkarhi (Riengeteri ra nkarhi)

		Xik. U biwile tolo

		Xik. Vata vuya rini

		Xik. Nan'waka ku hava mpfula


'''RIENCISI'''


NHLAMUSELO


•	Riencisi i xiphemu lexi hlamuselaka leswi nga eku endliweni hi ndlela yo encenyeta kunene.

•	Loko ri tsariwile ri ri roxe kumbe riri emakumu ka xivulwa ri vekeriwa xihlamari "!"

•	Loko ri tsariwile emasunguleni kumbe exikarhi ka xivulwa ri vekeriwa hefemulo ","


'''MINTIRHO YA MAENCISI'''


•	Muhlovo

		Xik. Tiko hinkwaro ri lo hlazaa, endzhaku ka mpfula

		Xik. Mpahla ya yena yi tshukile yi lo juu!

		Xik. A ambale hembe ya ntima dzwi!


•	Mpfumawulo

		Xik. U lo na nghena holo hinkwayo yo hiyaa!

		Xik. Tlilasi hinkwayo a yi lo mpoti, hi huwa
 
		Xik. Hilo twa ku dlomu, hi swi vona xikan'we ku foni yi wele ematini


•	Mukhuva/maendlelo

		Xik. Hilo na fika, o kakatsuku a ya hi kela mati

		Xik. U lo na ku ga, majaha yo tlaku, ya n'wi rhwalela mindzhwalo


•	Ku nuha

		Xik. Sokisi ra wena mbvee!


•	Ku huhela

		Xik. Nyama leyi yo nkhulee!


Maencisi ya mapeletwana-n'we


•	ga!


•	dzwii!


•	Juu!


•	hwii!


•	paa!


•	mbvee!


•	nguu!


Maencisi ya mapeletwana-mbirhi


•	bamfee!


•	hlazaa!


•	hiyaa!


•	mpoti!


•	dlomu!


•	tlaku!


•	nkhulee!


Maencisi ya mapeletwana-nyingi


•	kakatsuku!


Swi lulamisiwe hi '''Amos Mahonisi'''


Mi nga ti hlanganisa na hina eka:


amosmahonisi@gmail.com 


0789693197
